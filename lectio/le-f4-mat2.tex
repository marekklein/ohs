\begin{small}
\textbf{\Vbar.} Jube, domne, benedícere.

\nadpisleft{Benedictio:} 
Divínum auxílium~* máneat semper nobíscum. \textbf{\Rbar.} Amen.
\end{small}

\nadpisleft{Lectio 2 (Jer 18:13-18)}

Quis audívit talia horribília, quæ fecit nimis virgo Israël?
Numquid defíciet de petra agri nix Líbani? aut evelli possunt aquæ erumpéntes frígidæ, et defluéntes?
Quia oblítus est mei pópulus meus, frustra libántes, et impingéntes in viis suis, in sémitis sæculi, ut ambulárent per eas in itinere non trito:
Ut fieret terra eórum in desolatiónem, et in síbilum sempitérnum: omnis qui præteríerit per eam obstupescet, et movébit caput suum.
Sicut ventus urens dispérgam eos coram inimico: dorsum, et non fáciem osténdam eis in die perditiónis eórum.
Et dixérunt: Veníte et cogitémus contra Jeremíam cogitatiónes: non enim períbit lex a sacerdote, neque consílium a sapiente, nec sermo a prophéta: veníte, et percutiámus eum lingua, et non attendámus ad universos sermónes ejus.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.

