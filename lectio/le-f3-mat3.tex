\begin{small}
\textbf{\Vbar.} Jube, domne, benedícere.

\nadpisleft{Benedictio:} 
Ignem sui amóris~* accéndat Deus in córdibus nostris. \textbf{\Rbar.} Amen.
\end{small}

\nadpisleft{Lectio 3 (Jer 12:7-11)}

Relíqui domum meam, dimísi hereditátem meam: dedi diléctam ánimam meam in manu inimicórum ejus.
Facta est mihi heréditas mea quasi leo in silva: dedit contra me vocem, ideo odívi eam.
Numquid avis díscolor heréditas mea mihi? numquid avis tincta per totum? Veníte, congregámini, omnes béstiæ terræ, properate ad devorándum.
Pastores multi demolíti sunt víneam meam, conculcavérunt partem meam: dedérunt portiónem meam desiderábilem in desértum solitúdinis.
Posuérunt eam in díssipatiónem, luxitque super me: desolatióne desoláta est omnis terra, quia nullus est qui recógitet corde.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.

