%\versseparator
Budem ťa, Pane, oslavovať, že si ma vyslobodil
a že si nedovolil, aby sa moji nepriatelia radovali nado mnou.
\versseparator
Pane, Bože môj, k tebe som volal a ty si ma uzdravil.
\versseparator
Pane, vyviedol si ma z ríše zosnulých,
navrátil si mi život, aby som nezostúpil do hrobu.
\versseparator
Na harfe hrajte Pánovi, jeho svätí,
vzdávajte vďaky jeho menu svätému.
\versseparator
Lebo len chvíľku trvá jeho hnev,
ale celý život jeho láskavosť.
\versseparator
Podvečer je nám hosťom plač
a radosť nad ránom.
\versseparator
Keď som bol v bezpečí, povedal som si:
„Už nikdy sa nezakolíšem.“
\versseparator
Pane, vo svojej priazni si ma obdaril
mocou a cťou.
\versseparator
Keď si však odo mňa odvrátil svoju tvár,
hneď sa ma zmocnil strach.
\versseparator
K tebe, Pane, volám,
svojho Boha prosím o milosť.
\versseparator
Aký úžitok by bol z mojej krvi,
keby som v zemi skazu vzal?
\versseparator
A či ťa prach môže velebiť
alebo hlásať tvoju vernosť?
\versseparator
Čuj, Pane, a zmiluj sa nado mnou;
Pane, buď mi na pomoci.
\versseparator
Môj nárek si obrátil na tanec,
roztrhol si moje rúcho kajúcne a radosťou si ma opásal,
\versseparator
aby ti moja duša spievala a nestíchla už nikdy.
Pane, Bože môj, naveky ťa chcem velebiť.
