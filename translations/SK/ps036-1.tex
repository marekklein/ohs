Nerozhorčuj sa nad ničomníkmi
a nežiarli na tých, čo pášu neprávosť.
\versseparator
Veď oni uschnú rýchlo ako tráva
a zvädnú ako zelená bylina.
\versseparator
Ale spoľahni sa na Pána a dobre rob
a budeš bývať v svojej krajine a tešiť sa z bezpečia.
\versseparator
Hľadaj radosť v Pánovi
a dá ti, za čím túži tvoje srdce.
\versseparator
Pánovi zver svoje cesty a jemu dôveruj,
on sa už postará.
\versseparator
Tvoju spravodlivosť vyvedie na povrch ako svetlo
a tvoje právo ako poludňajší jas.
\versseparator
Odovzdaj sa Pánovi a dúfaj v neho;
nepretekaj sa s tým, čo kráča od úspechu k úspechu,
s človekom, čo strojí úklady.
\versseparator
Prestaň sa hnevať a zanechaj zlosť,
nerozčuľuj sa, to vedie len k zlému.
\versseparator
Všetci ničomníci budú zničení,
lež tí, čo dúfajú v Pána, stanú sa dedičmi zeme.
\versseparator
Ešte chvíľku a už nebude hriešnika;
budeš hľadať jeho miesto, a nenájdeš.
\versseparator
Tichí však zdedia zem
a budú žiť v šťastí a pokoji.
\versseparator
Hriešnik snuje nástrahy spravodlivému
a škrípe proti nemu zubami.
\versseparator
Ale Pán sa mu smeje,
lebo už vidí, ako sa blíži jeho deň.
\versseparator
Hriešnici tasia meč
a napínajú luk,
\versseparator
chcú zraziť bedára i chudáka
a zavraždiť tých, čo kráčajú po správnej ceste.
\versseparator
Lenže ten meč vnikne do ich vlastného srdca
a ten luk sa im doláme.
